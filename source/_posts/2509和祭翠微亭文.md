---
title: 和《祭翠微亭文》
date: 2025-09-14
categories: 拾光记
tags: 
  - 随笔
desc: 2025.9 cxx毁翠微亭建正行亭，公众号“湖畔小组”发四篇佳作以论之，有感于斯文，遂作。
---

相关链接：
<a href="https://mp.weixin.qq.com/s/wSsHfRU1MKCCXCMbujQsYA">祭翠微亭文</a>

<a href="https://mp.weixin.qq.com/s/ma94wPSoFPDZt4Udk1tquQ">那亭那湖那个人</a>

<a href="https://mp.weixin.qq.com/s/vGk06KzolIJ17fHREcX6rg">再见，翠微亭</a>

<a href="https://mp.weixin.qq.com/s/dJy_2WBrG3QJ2CPMVExWTw">正行于湖畔</a>
<br>

近日怀翠微亭之文蔚起，辞理俱胜，气韵清刚。亭台既隳，形骸已逝，魂气亦无所依。迩来后生皆言规矩日僵，课试渐颓，如春圃骤寒。外物实内心之显化，岂可轻之？观夫“正行”岂彰正道，“同心”焉系同襟？唯恐正其名而行曲，同其表而心殊矣。
诸作非惟追念一亭一台，实乃阐发大气充盈、大木百寻之精神，其文可诵，其志可嘉，其情可悯。今诸君奋笔于遗踪湮灭之际，垂文于风义凋零之时，足见蕙兰赤子之心未尝绝也。
然纵可存风骨于翰墨，终为前辈之声气，不知后之览者，安能继此肝胆。犹记昔年操场踏歌之礼(兔子舞)，课间嬉游之戏(ALB)，不过数载之间，竟已茫然莫解(进群验证时发现)，视同远古之说。奈何煌煌盛事，昭昭风华，不数岁而无闻。恐再历数载，昔自由蓬勃之风、浩然巍峨之象，终徒留残篇断简，徒资后人臆测。呜呼！惟愿文章不泯，长存世间；薪火相继，永续后学所凭也。
至若吾辈回忆之深，诚在精神而非草木。然今时物人俱非，忆昔年游学之乐，亭下书声，湖边笑语，顿生隔世之悲，遂和斯文而叹。言之怆然，惟祈来者犹识青山面目耳。